Marker
======

Czym jest Marker?
-----------------

Marker to aplikacja bazodanowa dla Generalnych Wykonawców
przeznaczona do przechowywania i przetwarzania informacji
o kontrahentach, przetargach, inwestorach i ofertach.
Szczególnie przydatna w procesie ofertowania oraz analizy rynku.

Znajdź firmy o określonym profilu działalności.
Sprawdź, które regiony kraju są najbardziej przedsiębiorcze,
w jakich branżach jest największa konkurencja.
Dowiedz się którzy inwestorzy zorganizowali najwięcej przetargów.
Zobacz które firmy złożyły najwięcej ofert
i które są najczęściej rekomendowane.

Możliwości aplikacji
--------------------

* Wyświetl firmy o określonym profilu działalności. Pokaż listę ofert na wybrany zakres prac.
* Wyświetl listę firm ostatnio dodanych do bazy danych. Pokaż firmy, których dane zostały ostatnio zmienione.
* Pokaż listę inwestorów. Sprawdź, jakie przetargi zostały przez nich ogłoszone.
* Pokaż listę przetargów. Filtruj przetargi, aby wyświetlić te, które są w trakcie lub zostały zakończone.
* Wyświetl listę ofert ostatnio dodanych do bazy danych. Sprawdź, które firmy je złożyły i w jakich przetargach.
* Wyświetl podsumowanie zawartości bazy danych. Analizuj dane o firmach, inwestorach i przetargach.
* Wyszukaj dane kontaktowe, informacje o firmach, inwestorach, przetargach i relacjach pomiędzy nimi.
* Wyeksportuj wybrane dane kontaktowe do Excela. Skorzystaj z `korespondencji seryjnej <https://support.office.com/pl-pl/article/Tworzenie-korespondencji-seryjnej-za-pomocą-arkusza-kalkulacyjnego-programu-Excel-858c7d7f-5cc0-4ba1-9a7b-0a948fa3d7d3>`_.
* Wyświetl listę użytkowników bazy danych.
* Sprawdź czy kontrahent znajduje się na wewnętrznej "czarnej liście".

Zalety aplikacji
----------------

* Intuicyjność obsługi
* Przejrzystość i responsywność interfejsu
* Wydajność i niezawodność
* Dostępność z poziomu dowolnej przeglądarki internetowej
* Kompletność i poprawność wprowadzanych danych dzięki zastosowaniu walidacji
* Dostęp do danych zgodnie z uprawnieniami nadanymi przez administratora

Dlaczego Marker?
----------------

Nazwa Marker pochodzi od angielskiego czasownika *mark*. Jedną z podstawowych funkcjonalności aplikacji
jest możliwość zaznaczania przez użytkowników rekomendowanych pozycji za pomocą przycisku 👍.
Dzięki temu z gąszczu danych można w szybki sposób wybrać te najbardziej interesujące,
np. najczęściej polecane firmy z wybranej branży posortowane wg liczby rekomendacji.

W ten sposób realizuje się trzy podstawowe cele aplikacji:

- Maksymalizację wydajności i skuteczności poprzez dostarczenie odpowiedniej ilości danych oraz skrócenie czasu dostępu
- Zwiększenie prawdopodobieństwa dotarcia do informacji gwarantujących osiągnięcie sukcesu
- Zmniejszenie progu wejścia dla nowych pracowników

Dlaczego nie Excel?
-------------------

Relacje z inwestorami i kontrahentami są istotne.
Do ich przedstawienia najlepszym rozwiązaniem jest relacyjna baza danych.
Excel tego nie ułatwia. Swoboda umieszczania danych w skoroszycie oraz ich formatowania
w dowolny sposób często skutkuje tym, że w krótkim czasie zasoby stają się nieczytelne
i trudno wydobyć z nich interesujące informacje.
Szczególnie jeśli arkusze uzupełniane są przez różne osoby.

Marker dba o to aby wprowadzane dane były kompletne i poprawne, a dostęp do nich łatwy i szybki.
Aplikacja przeprowadza walidację danych (m.in. adresów email, numerów NIP i REGON).
Sprawdza czy wymagane pola zostały wypełnione oraz czy format danych jest prawidłowy.
W razie potrzeby dokonuje korekty przed zapisem.

Czym różni się Marker od Panoramy Firm, Kompasu Inwestycji itp.?
----------------------------------------------------------------

* Dane nie są dostępne publicznie lub odpłatnie
* Konkurencja nie ma dostępu do zasobów bazy danych
* Dostęp do danych mają wyłącznie zalogowani użytkownicy zgodnie z uprawnieniami nadanymi przez administratora
* Bazę danych uzupełniają pracownicy firmy ("ludzie z branży")
* Użytkownicy aplikacji gwarantują jakość danych
* Dane nie są wyłącznie zbiorem rekordów, lecz odzwierciedlają dotyczasową działalność firmy i wcześniejsze relacje
* Oprócz danych kontaktowych do firm aplikacja umożliwia również przypisanie im kontaktów do konkretnych osób (pracowników)

Czarna lista
------------

W aplikacji nie wprowadzono z góry zdefiniowanej listy branż.
Jest jednak jedna nazwa o specjalnym znaczeniu -- BLACKLIST.

Relacje z kontrahentami nie zawsze są dobre.
Nie zamierzasz współpracować z firmą X?
Firma Y nie życzy sobie zapytań ofertowych?
Nie usuwaj danych. Dodaj je na czarną listę.
Być może w przyszłości relacje się poprawią,
a w międzyczasie zasygnalizuj innym użytkownikom,
że mogą się spotkać z nieprzychylnością ze strony kontrahenta.

Przy wyświetlaniu danych kontaktowych firmy przypisanej
do branży o nazwie BLACKLIST aplikacja wyświetla ostrzeżenie
o tym, że firma znajduje się na czarnej liście.

Licencja
--------

Wersja otwartoźródłowa udostępniona jest na licencji `GPLv3 <https://www.gnu.org/licenses/gpl-3.0.html>`_.